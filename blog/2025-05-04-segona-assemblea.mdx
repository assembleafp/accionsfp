---
slug: segona-assemblea
title: Resum i conclusions de la segona Assemblea FP 09/04/2025
authors: [yaknostoyok]
tags: [resum-assemblea, important]
---

# Resum de la Segona Assemblea FP

El passat **9 d’abril**, va tenir lloc la **segona Assemblea FP**, amb una assistència compromesa i amb diverses aportacions valuoses. En aquesta ocasió, l’objectiu principal va ser presentar i aprovar el manifest, fer seguiment de les accions iniciades i continuar sumant forces per visibilitzar la problemàtica actual de les pràctiques a la Formació Professional.

A continuació, resumim els punts principals tractats.

{/* truncate */}

## 📑 Punts destacats de l'Assemblea

### Presentació del manifest

Es va presentar públicament una primera redacció del manifest, ja accessible a través d’aquest [enllaç](https://assembleafp.github.io/accionsfp/docs/intro). La redacció recull les problemàtiques principals detectades i les reivindicacions compartides per gran part de la comunitat educativa implicada.

### Discussió i aprovació del manifest

Durant l’assemblea es van fer dos comentaris puntuals respecte al text:

- Algunes reivindicacions concretes no estaven incloses, com ara la garantia d’un nombre mínim de places a empreses per part de l’administració o la creació d’un portal públic amb ofertes disponibles.
- Es van assenyalar correccions tècniques, com el nom correcte del *Departament d’Educació i Formació Professional*, així com ajustar referències territorials (substituint “Consorci d’Educació de Barcelona” pel servei territorial corresponent).

Amb aquestes modificacions menors, el manifest va ser aprovat per consens entre les persones assistents. A data d’avui, ja compta amb **56 signatures**, però s’insta a seguir-ne fent **difusió** perquè arribe més lluny.

## 💬 Altres accions acordades

### Recollida de testimonis

Es va subratllar que **els testimonis** d’alumnat i professionals són claus per fonamentar les reclamacions. Sense una base real de dades, és difícil traslladar la magnitud del problema a les institucions.

Tot i que ja s’ha habilitat un formulari per recollir experiències, només **5 persones** l’han omplert fins ara.

:::tip
🎤 Si vols compartir la teua experiència respecte a les pràctiques d’FP, pots fer-ho mitjançant **[aquest formulari](https://docs.google.com/forms/d/e/1FAIpQLSfth6dsECoYlzH59oOeWnGdkjAr3zx9XVKwHx-yhNZ7Tkovmg/viewform)**.
:::

### Més assemblees, més força

La necessitat de mantenir la mobilització activa va ser una opinió compartida. Es va proposar que la **tercera assemblea siga presencial** i tinga lloc a **Barcelona**, amb la intenció d’atraure més participants i donar més visibilitat a la problemàtica.

### Contactes amb mitjans de comunicació

S’estan fent moviments des de diversos fronts (AssembleaFP, Salvem la FP, sindicats i altres persones implicades) per aconseguir ressò mediàtic. Alguns dels canals i accions destacades són:

- **Diari Ara** i **La Vanguardia**: en converses per fer un reportatge sobre la problemàtica.
- **TV3**: ha entrevistat membres de *Salvem la FP*.
- **El Periódico**: ja va publicar un article a l’octubre passat i es valora continuar la cobertura.  
  [Llegir article](https://www.elperiodico.com/es/sociedad/20241027/formacion-profesional-dual-dificultad-encontrar-empresas-practicas-estudiantes-cataluna-110141388)
- **COPE**: entrevista a Álex Romero (ASPEPC·SPS) mencionant la qüestió.  
  [Escoltar entrevista](https://www.cope.es/emisoras/catalunya/audios/migdia-cope-catalunya-i-andorra-04-abr-2025-13-00h-20250404_3127773.html)
- **Olot Televisió**: entrevista a representants de *Salvem la FP*.  
  [Veure vídeo](https://www.youtube.com/watch?v=X36tU4XJ_tY)
- **Diari de l’FP**: article de Jesús Martin Rivera (UGT de Catalunya) sobre la FP Dual.  
  [Llegir article](https://diarifp.cat/practiques-dfp-dual-tothom-te-empresa/)

## 🗣 Torn obert de paraula

Durant el torn final, es van fer diversos comentaris d’agraïment cap a AssembleaFP, Salvem la FP i totes les persones implicades.

També es van compartir més **contactes amb mitjans**, i es va continuar el debat sobre com ampliar la **recollida de testimonis**, així com la definició de **pròximes accions concretes**.

## ✅ Conclusions finals

L’assemblea va servir per reforçar la coordinació i fer passos concrets cap a una resposta col·lectiva. Destaquem tres línies d’acció immediates:

- **Recollir més testimonis** per legitimar la protesta.
- **Difondre el manifest** i la tasca de *Salvem la FP*.
- **Ampliar els contactes amb mitjans de comunicació** per arribar a més persones.

Finalment, s’anuncia que **la pròxima Assemblea FP serà presencial a Barcelona**. Encara s’està buscant l’espai idoni i la millor manera d’organitzar-la per a que pugui tenir un impacte real.

**Ens veiem en la propera assemblea!**

🐂*Yak Nostoyok* 