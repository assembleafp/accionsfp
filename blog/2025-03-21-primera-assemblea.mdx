---
slug: primera-assemblea
title: Resum i conclusions de la primera Assemblea FP 18/03/2025
authors: [yaknostoyok]
tags: [resum-assemblea, important]
---

# Resum de la Primera Assemblea FP

El passat **18 de març**, vam celebrar la **primera Assemblea FP** centrada en plantejar el problema de la manca d'empreses per a que l'alumnat d'FP pugui cursar FCT o ho faça en condicions de qualitat.
A continuació, compartim els punts més destacats d'aquesta primera trobada i les accions que vam acordar.

{/* truncate */}

## 📑 Punts de l'Assemblea

Durant l'assemblea es va fer servir una presentació (podeu descarregar el pdf [ací](media/AssembleaFP_180325_Presentacio.pdf)).
Amb aquest suport abordarem diferents punts: 
- **Cóm funciona la FCT**: Es va fer un resum comparatiu del pla antic i del nou pla de la FCT (Formació en Centres de Treball), amb un enllaç a la nova normativa.
- **Problemes identificats**: vam exposar els principals reptes a què ens enfrontem i que volem tractar des de l'assemblea.
- **Propostes d'accions reivindicatives**: es van presentar diverses accions que podrien ser implementades, així com la seva viabilitat.
- **Participació**: Es va fer un resum de la participació en aquesta primera assemblea, amb una bona representació de diferents sectors.

## 💬 Conclusions Clau de l'Assemblea

### 1. Possibilitat de vaga

En parlar de la vaga com a via d'acció, varis sindicats (d'alumnat i professorat) es presentaren favorables a donar-ne suport, però també pensen que seria millor que aquest moviment tinguera més impacte i inèrcia abans d'anar a la vaga, per aconseguir una mobilització que pogués tenir més impacte. 

### 2. Realització d'assemblees educatives

Una de les idees amb més suport va ser organitzar més assemblees a nivell local per educar a les comunitats educatives sobre la problemàtica i la necessitat d’actuar. Cal que la comunitat tinga la iniciativa i busque un espai on realitzar l'assemblea, idealment el centre. Es pot estudiar la possibilitat de realitzar-les de manera telemàtica.

:::tip

Si alguna comunitat educativa necessita ajuda per organitzar una d'aquestes assemblees, pot enviar un correu a assembleafp@gmail.com amb el títol **[Convocatoria Assemblea]** i fer servir lliurement tots els materials disponibles en aquesta pàgina web.

:::

### 3. Recollida de testimonis

Es comenta que caldria recollir d'alguna manera testimonis d'alumnat o coordinadors FCT que després puguin utilitzar-se per fer difusió del problema, poder extraure mètriques i fer tenir bases per fer reclamacions al Departament. 

El sindicat d'Estudiants comunica l'existència d'un moviment iniciat per un grup d'estudiants d'Olot. Aquest tracta de recollir testimonis d'estudiants afectats per la negligent situació de la FCT a FP i pot trobar-se als següents canals: 
- Correu electrònic: salvemlafp@gmail.com
- Compte d'Instagram: [@salvemlafp](https://www.instagram.com/salvemlafp/)
- Formulari per donar testimonis: [link](https://docs.google.com/forms/d/e/1FAIpQLScn4kW-RVy85yBHGZVHuyICFc57QzC78qAUInfoGn6smhl8uw/viewform)

Paral·lelament AssembleaFP es posarà en contacte amb el grup de *salvemlafp* per veure si és possible una col·laboració i proporciona en [aquesta pàgina](https://assembleafp.github.io/accionsfp/testimonis-page) un espai per recopilar i filtrar els testimonis. 

:::tip

🎤 Si vols donar testimoni de la problemàtica FCT que estem combatint, pots compartir-lo omplint **[aquest formulari](https://docs.google.com/forms/d/e/1FAIpQLSfth6dsECoYlzH59oOeWnGdkjAr3zx9XVKwHx-yhNZ7Tkovmg/viewform)!**

:::

### 4. Preparació d’una demanda i un manifest

Cal organitzar-se per redactar una demanda directa i senzilla que siga ineludible per als organismes responsables i demande una solució al problema.

A més, seria convenient redactar un manifest que expressi de manera clara la problemàtica, les evidències recollides, les nostres reivindicacions i les persones, institucions i associacions que s'adhereixen a aquestes.

Aquesta pàgina s'utilitzarà per emmagatzemar i publicar aquesta [demanda directa](https://assembleafp.github.io/accionsfp/) i [manifest](https://assembleafp.github.io/accionsfp/docs/intro) quan estiguin redactats. 

:::tip

📝Si t'interessa la redacció o seguiment d'aquest manifest, estiguis pendent de la pròxima convocatòria d'AssembleaFP. 

:::

### 5. Continuïtat de l'assemblea

Es va concloure que AssembleaFP ha de continuar amb més accions i més espais de participació per garantir que la veu de les comunitats educatives sigui escoltada.

Per tal de garantir açò, Assemblea FP ha obert aquesta pàgina que permet organitzar i publicar totes aquestes accions i convocatòries. Pròximament es llançarà la segona convocatòria amb l'objectiu d'elaborar una primera versió de la demanda i manifest mencionats al punt anterior.

:::tip

📢 Si vols seguir les convocatòries d'AssembleaFP pots fer-ho en aquesta pàgina. Si envies un correu a assembleafp@gmail.com amb el títol **[Newsletter]** t'enviarem un correu amb cada publicació rellevant. 

:::

## 🤝 Altres accions i informacions rellevants

Diversos sindicats i organitzacions han mostrat el seu suport a la causa:

- **El sindicat UGT** prepararà una entrada del tema a la seua web i li donaran difusió a les xarxes. Traslladarà el problema a la Mesa Sectorial, sol·licitaran que es tracti a la mesa tècnica que hi ha prevista per FP i ho tindran en compte per a la [jornada FP](https://www.sindicat.net/2025/02/13/ens-reunim-amb-el-muce-amb-el-secretari-de-formacio-professional-del-departament-deducacio/) que organitza el MUCE el 5 d'abril i a la que acudirà Francesc Costa.   
- **El sindicat d'Ensenyament CGT** anuncia el seu moviment per la derogació de la nova llei de FP Dual. Aquelles persones interessades, poden signar la petició en la seua [web](https://fecgt.net). 

Addicionalment, s'ofereixen a relalitzar contactes amb Grups parlamentaris i continuar enviant enquestes o informació rellevant d'aquesta assemblea a la resta del professorat.

- **El sindicat ASPEPC·SPS** informa que la Fundació Episteme dedicarà el dimecres de la setmana vinent un webinar al tema de les pràctiques d'FP des del punt de vista dels empresaris. Trobem més informació [ací](https://fundacioepisteme.cat/2025/03/17/practiques-dfp-parlen-els-empresaris/).


## 🔗 Què fer a continuació?

En aquest article hem comentat vàries vies d'acció:
- Promoure una assemblea en una comunitat educativa.
- Donar testimonia de la problemàtica que tractem.
- Participar en la redacció dels materials. 
- Mantenir-se informat i actiu. 

Si voleu fer alguna d'aquestes accions a través d'AssembleaFP, per favor assegureu-vos de llegir els apartats anteriors i fer-ho amb els canals i format indicats.

Si tens algun dubte o vols participar d'alguna altra manera, envia'ns un correu a **assembleafp@gmail.com** 

---

Moltes gràcies a tots els assistents per la seva participació i interès en aquesta causa. Recordem que aquest espai no està vinculat a cap institució ni organisme, i el nostre objectiu és actuar com a node de connexió per organitzar accions col·lectives.

**Ens veiem en la propera assemblea!**

🐂*Yak Nostoyok* 